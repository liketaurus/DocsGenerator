# –ü–æ–¥–∞—á–∞ –∑–∞—è–≤ –¥–ª—è –≤—Å—Ç—É–ø—É –¥–æ –æ—Å–≤—ñ—Ç–Ω—å–æ–≥–æ –∑–∞–∫–ª–∞–¥—É –æ–Ω–ª–∞–π–Ω

–õ–∏—à–µ –ø–µ—Ä—à–∞ —ñ—Ç–µ—Ä–∞—Ü—ñ—è, –ø—Ä–æ—Å—Ç–æ –ø—Ä–æ—Ç–æ—Ç–∏–ø —Å–∏—Å—Ç–µ–º–∏ –¥–ª—è –ø–æ–¥–∞—á—ñ –∑–∞—è–≤ –¥–ª—è –≤—Å—Ç—É–ø—É –¥–æ –∑–∞–∫–ª–∞–¥—É –æ—Å–≤—ñ—Ç–∏ [–æ–Ω–ª–∞–π–Ω](https://pedpresa.ua/202508-mon-zatverdylo-poryadok-podannya-zayav-onlajn-na-vstup-do-zakladiv-vyshhoyi-osvity.html). –¶—è —Ç–µ–º–∞ –∑–∞—Ä–∞–∑, –≤ –∑–≤'—è–∑–∫—É –∑ –ø–∞–Ω–¥–µ–º—ñ—î—é, –Ω–∞–±—É–ª–∞ –Ω–µ–∞–±–∏—è–∫–æ—ó –∞–∫—Ç—É–∞–ª—å–Ω–æ—Å—Ç—ñ, —Ç–æ–∂ –º–∏ –º—É—Å–∏–ª–∏ –Ω–∞–¥–∞—Ç–∏ –ø–æ–¥—ñ–±–Ω—É –º–æ–∂–ª–∏–≤—ñ—Å—Ç—å –¥–ª—è –≤—Å—Ç—É–ø—É –¥–æ –Ω–∞—à–æ–≥–æ [–∫–æ–ª–µ–¥–∂—É](http://polytechnic.poltava.ua).

–Ü–¥–µ—è - –¥—É–∂–µ –ø—Ä–æ—Å—Ç–∞, —è –∑–∞–ø–æ–∑–∏—á–∏–≤ —ó—ó –æ—Å—å –∑ —Ü—ñ—î—ó —á—É–¥–æ–≤–æ—ó [—Å—Ç–∞—Ç—Ç—ñ](https://jeffreyeverhart.com/2018/09/17/auto-fill-google-doc-from-google-form-submission/). –ü–µ—Ä—à –∑–∞ –≤—Å–µ —Å–ª—ñ–¥ –∑–∞—É–≤–∞–∂–∏—Ç–∏, —â–æ –≤–∏–∫–æ—Ä–∏—Å—Ç–æ–≤—É—é—Ç—å—Å—è –ª–∏—à–µ —ñ–Ω—Å—Ç—Ä—É–º–µ–Ω—Ç–∏ —Ç–∞ —Å–µ—Ä–≤—ñ—Å–∏ Google, –æ—Å–∫—ñ–ª—å–∫–∏ –Ω–∞—à –∫–æ–ª–µ–¥–∂ –≤–∏–∫–æ—Ä–∏—Å—Ç–æ–≤—É—î [G Suite for Education](https://edu.google.com/products/gsuite-for-education/). –ö–æ—Ä–æ—Ç–∫–æ –ø—Ä–∏—Ü–∏–ø –¥—ñ—ó –º–æ–∂–Ω–∞ –æ–ø–∏—Å–∞—Ç–∏ –Ω–∞—Å—Ç—É–ø–Ω–∏–º —á–∏–Ω–æ–º (–¥–∏–≤. —Ä–∏—Å—É–Ω–æ–∫) - —î —Ñ–æ—Ä–º–∞ (Google Forms), –≤ —è–∫—É –∞–±—ñ—Ç—É—Ä—ñ—î–Ω—Ç –≤–≤–æ–¥–∏—Ç—å –≤—Å—ñ –¥–∞–Ω—ñ, –Ω–µ–æ–±—Ö—ñ–¥–Ω—ñ –¥–ª—è –∑–∞–ø–æ–≤–Ω–µ–Ω–Ω—è —Å—Ç–∞–Ω–¥–∞—Ä—Ç–Ω–æ–≥–æ –±–ª–∞–Ω–∫—É –∑–∞—è–≤–∏ –¥–ª—è –≤—Å—Ç—É–ø—É (—Ñ–æ—Ä–º–∞ [‚Ññ–ù-1.01.2.1](https://zakon.rada.gov.ua/laws/show/z0233-19)), –≤—Å—ñ –≤—ñ–¥–ø–æ–≤—ñ–¥—ñ –ø–æ—Ç—Ä–∞–ø–ª—è—é—Ç—å –¥–æ —Ç–∞–±–ª–∏—Ü—ñ (Google Sheets), –≤ —è–∫—ñ–π –º—ñ—Å—Ç–∏—Ç—å—Å—è —Å–∫—Ä–∏–ø—Ç (Google Apps Script), —è–∫–∏–π —Ä–µ–∞–≥—É—î –Ω–∞ –Ω–∞–¥—Å–∏–ª–∞–Ω–Ω—è –≤—ñ–¥–ø–æ–≤—ñ–¥—ñ - –∑–≤–µ—Ä—Ç–∞—î—Ç—å—Å—è –¥–æ –¥–æ–∫—É–º–µ–Ω—Ç–∞-—à–∞–±–ª–æ–Ω—É (Google Docs), —ñ —Å—Ç–≤–æ—Ä—é—î –Ω–∞ –π–æ–≥–æ –æ—Å–Ω–æ–≤—ñ –Ω–æ–≤–∏–π –¥–æ–∫—É–º–µ–Ω—Ç —É –≤—ñ–¥–ø–æ–≤—ñ–¥–Ω—ñ–π —Ç–µ—Ü—ñ, –∑–∞–º—ñ–Ω—é—é—á–∏ –ø–æ–ª—è –≤–∏–¥—É ````{{–¢–µ–∫—Å—Ç, —è–∫–∏–π —Å–ª—ñ–¥ –∑–∞–º—ñ–Ω–∏—Ç–∏}}```` –∑–Ω–∞—á–µ–Ω–Ω—è–º–∏, –æ—Ç—Ä–∏–º–∞–Ω–∏–º–∏ –∑ —Ñ–æ—Ä–º–∏. –Ü–º'—è –¥–æ–∫—É–º–µ–Ω—Ç—É —Ç–∞–∫–æ–∂ —Ñ–æ—Ä–º—É—î—Ç—å—Å—è –Ω–∞ –æ—Å–Ω–æ–≤—ñ –¥–∞–Ω–∏—Ö, –≤–≤–µ–¥–µ–Ω–∏—Ö –¥–æ —Ñ–æ—Ä–º–∏ - –≤ –º–æ—î–º—É –≤–∏–ø–∞–¥–∫—É —Ü–µ –∫–æ–º–±—ñ–Ω–∞—Ü—ñ—è –ø–æ–ª—ñ–≤ "–ø—Ä—ñ–∑–≤–∏—â–µ —ñ–º'—è —Ç–∞ –ø–æ –±–∞—Ç—å–∫–æ–≤—ñ" —ñ "—Å–ø–µ—Ü—ñ–∞–ª—å–Ω—ñ—Å—Ç—å". –ì—Ä–∞—Ñ—ñ—á–Ω–æ –≤—Å–µ —Ü–µ –º–æ–∂–Ω–∞ –∑–æ–±—Ä–∞–∑–∏—Ç–∏ –Ω–∞—Å—Ç—É–ø–Ω–∏–º —á–∏–Ω–æ–º:

![](https://github.com/liketaurus/DocsGenerator/blob/master/%D0%B7%D0%B0%D1%8F%D0%B2%D0%B8.png)

–í–ø–µ–≤–Ω–µ–Ω–∏–π, —Ñ–æ—Ä–º—É –≤–∏ –∑–º–æ–∂–µ—Ç–µ —Å—Ç–≤–æ—Ä–∏—Ç–∏ —Å–∞–º–æ—Å—Ç—ñ–π–Ω–æ (—è–∫ —ñ [–Ω–∞–ª–∞—à—Ç—É–≤–∞—Ç–∏](https://support.google.com/docs/answer/2917686?hl=en) –∑–±–µ—Ä–µ–∂–µ–Ω–Ω—è –≤—ñ–¥–ø–æ–≤—ñ–¥–µ–π —É —Ç–∞–±–ª–∏—Ü—ñ), –π —Ç–∞–∫ —Å–∞–º–æ - [–¥–æ–¥–∞—Ç–∏ —Å–∫—Ä–∏–ø—Ç](https://jeffreyeverhart.com/2014/01/31/tech-tip-how-to-send-a-confirmation-email-with-google-forms/) –¥–æ —Ç–∞–±–ª–∏—Ü—ñ —Ç–∞ [–Ω–∞–ª–∞—à—Ç—É–≤–∞—Ç–∏ —Ç—Ä–∏–≥–µ—Ä](https://jeffreyeverhart.com/2017/12/01/resetting-triggers-google-apps-script/) –¥–ª—è –π–æ–≥–æ —Å–ø—Ä–∞—Ü—å–æ–≤—É–≤–∞–Ω–Ω—è - –ø–æ–¥—ñ—é –Ω–∞–¥—Å–∏–ª–∞–Ω–Ω—è –≤—ñ–¥–ø–æ–≤—ñ–¥—ñ.

–í —Ü—å–æ–º—É —Ä–µ–ø–æ–∑–∏—Ç–æ—Ä—ñ—ó –≤–∏ –º–æ–∂–µ—Ç–µ –ø–µ—Ä–µ–≥–ª—è–Ω—É—Ç–∏ –º—ñ–π –≤–∞—Ä—ñ–∞–Ω—Ç —Å–∫—Ä–∏–ø—Ç–∞ - —Ñ–∞–π–ª [Apps.gs](https://github.com/liketaurus/DocsGenerator/blob/master/App.gs), —ñ –µ–∫—Å–ø–æ—Ä—Ç–æ–≤–∞–Ω–∏–π —É —Ñ–æ—Ä–º–∞—Ç Microsoft Word —à–∞–±–ª–æ–Ω –¥–æ–∫—É–º–µ–Ω—Ç—É (–∑–∞—è–≤–∏) - —Ñ–∞–π–ª [–∑–∞—è–≤–∞ 1 –∫—É—Ä—Å.docx](https://github.com/liketaurus/DocsGenerator/blob/master/%D0%B7%D0%B0%D1%8F%D0%B2%D0%B0%201%20%D0%BA%D1%83%D1%80%D1%81.docx).

–•–æ—á—É —Ç–∞–∫–æ–∂ –∑–≤–µ—Ä–Ω—É—Ç–∏ –≤–∞—à—É —É–≤–∞–≥—É –Ω–∞ –∫—ñ–ª—å–∫–∞ –Ω—é–∞–Ω—Å—ñ–≤:
1. —Å–∫—Ä–∏–ø—Ç –Ω–∞–ø–∏—Å–∞–Ω–∏–π –Ω–∞—à–≤–∏–¥–∫—É—Ä—É—á, —Ç–æ–∂ –π–æ–≥–æ –Ω–µ —Å–ª—ñ–¥ –≤–≤–∞–∂–∞—Ç–∏ –∑—Ä–∞–∑–∫–æ–º –∫—Ä–∞—Å–∏–≤–æ–≥–æ –∫–æ–¥—Éüòâ
2. —á—É–¥–æ–≤–æ –±—É–ª–æ –± –ø—ñ—Å–ª—è —Å—Ç–≤–æ—Ä–µ–Ω–Ω—è –∑–∞—è–≤–∏ –ø–æ–≤—ñ–¥–æ–º–ª—è—Ç–∏ –ø—Ä–æ —Ü–µ –ø—Ä–∏–π–º–∞–ª—å–Ω—É –∫–æ–º—ñ—Å—ñ—é, –æ–¥–Ω–∞–∫, –Ω–∞ –¥–∞–Ω–∏–π –º–æ–º–µ–Ω—Ç –Ω–∞–¥—Å–∏–ª–∞–Ω–Ω—è –ª–∏—Å—Ç—ñ–≤ –∑—ñ —Å–∫—Ä–∏–ø—Ç–∞, –Ω–∞ –∂–∞–ª—å, [–Ω–µ –ø—Ä–∞—Ü—é—î](https://www.thetopsites.net/article/52883299.shtml)üòï
3. —Ç–∞–∫–æ–∂ –º—ñ–π —Å–∫—Ä–∏–ø—Ç —Å—Ç–≤–æ—Ä—é—î –≥–æ—Ç–æ–∏–π –¥–æ –¥—Ä—É–∫—É PDF-–≤–∞—Ä—ñ–∞–Ω—Ç –∑–∞—è–≤–∏ –π –∑–±–µ—Ä—ñ–≥–∞—î –π–æ–≥–æ –≤ —Ç–µ—Ü—ñ PDF –≤—Å–µ—Ä–µ–¥–∏–Ω—ñ —Ç–µ–∫–∏ –∑ –æ—Ä–∏–≥—ñ–Ω–∞–ª–∞–º–∏ –∑–∞—è–≤ 
