# Подача заяв для вступу до освітнього закладу онлайн

Лише перша ітерація, просто прототип системи для подачі заяв для вступу до закладу освіти [онлайн](https://pedpresa.ua/202508-mon-zatverdylo-poryadok-podannya-zayav-onlajn-na-vstup-do-zakladiv-vyshhoyi-osvity.html). Ця тема зараз, в зв'язку з пандемією, набула неабиякої актуальності, тож ми мусили надати подібну можливість для вступу до нашого [коледжу](http://polytechnic.poltava.ua).

Ідея - дуже проста, я запозичив її ось з цієї чудової [статті](https://jeffreyeverhart.com/2018/09/17/auto-fill-google-doc-from-google-form-submission/). Перш за все слід зауважити, що використовуються лише інструменти та сервіси Google, оскільки наш коледж використовує [G Suite for Education](https://edu.google.com/products/gsuite-for-education/). Коротко прицип дії можна описати наступним чином (див. рисунок) - є форма (Google Forms), в яку абітурієнт вводить всі дані, необхідні для заповнення стандартного бланку заяви для вступу (форма [№Н-1.01.2.1](https://zakon.rada.gov.ua/laws/show/z0233-19)), всі відповіді потрапляють до таблиці (Google Sheets), в якій міститься скрипт (Google Apps Script), який реагує на надсилання відповіді - звертається до документа-шаблону (Google Docs), і створює на його основі новий документ у відповідній теці, замінюючи поля виду ````{{Текст, який слід замінити}}```` значеннями, отриманими з форми. Ім'я документу також формується на основі даних, введених до форми - в моєму випадку це комбінація полів "прізвище ім'я та по батькові" і "спеціальність". Графічно все це можна зобразити наступним чином:
![](https://github.com/liketaurus/DocsGenerator/blob/master/%D0%B7%D0%B0%D1%8F%D0%B2%D0%B8.png)
